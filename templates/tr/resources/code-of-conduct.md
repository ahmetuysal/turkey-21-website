template: templates/tr/resources/faqTemplate.ptl
title: Öğrenci Davranış Kuralları

[TOC]

## Onurlu Öğrenim

Kişisel bütünlüğünüze değer verin -- bu program boyunca öğreneceğiniz her şeyden daha değerli. Her öğrenciden dürüstlük ilkeleri doğrultusunda ve adanmış şekilde programa katılmasını bekliyoruz. Bunun için bazı önerilerimiz:

- İnsanlığa, entelektüel çabadan alınan hazza, sosyal bağlantılar kurmaya, yeni becerilere ve sahip olduklarımızın farkında olmaya değer veririz.
- Başkalarına öğret! CS Bridge tüm bileşenlerinin birbirinden öğrendiği bir programdır. Bu yolculukta birlikteyiz.
- Çözümlerini Ed gönderilerinde ve diğer yerlerde paylaşma. Her öğrencinin kendi çözümünü oluşturma hazzını deneyimleme şansına sahip olmasını istiyoruz. 
- Hoşgörülü ol. CS Bridge farklı kültürlerden bileşenler içeren harika bir topluluktur. Ayrımcılığa karşı en ufak toleransımız yok!
- Eğer programı takip etmekte veya anlatılan herhangi bir konuyu anlamakta zorlanıyorsan sana yardımcı olabilmemiz için bizimle iletişime geç. 

## Akademik Dürüstlük

CS Bridge boyunca tamamladığınız tüm günlük projelerin ve final projesinin senin emeğin sonucu oluşmuş olmasını bekliyoruz. Eğer eğitmenlerimiz veya grup liderlerimiz çözümlerinin dış bir kaynaktan kopyalandığıyla ilgili bir kanıt bulursa sertifika alma hakkını kaybedersin. Öğrencilerimizin Stanford Üniversitesi Öğrenci Davranış Kuralları'na uymalarını bekliyoruz. Bilgisayar bilimleri için bu aşağıda açıklanan üç kurala uyulmasını da içerir:

#### Kural 1: Başkalarının çözümlerine veya yazdıkları koda bakmamalısın.

Başkalarının çözümlerini, veya onlardan faydalanarak oluşturulmuş çözümleri kendi emeğinizmiş gibi göstermek akademik sahtekarlıktır. Örneğin çözümün kısmen veya tamamen; internetten bulduğun, bir öğrenciden (aktif veya geçmiş) elde ettiğin veya başka herhangi bir kaynaktan faydalanarak oluşturulduysa bu senin emeğin değildir ve akademik dürüstlük ilkelerini ihlal eder. Birçok davranış kuralları ihlali online kaynaklardan bulunan çözüm kodlarının kullanılmasından doğmaktadır. Bu riskten uzak durmanın en iyi yolu programlama projelerinizin çözümlerini internette aramamaktır. Ayrıca, bir problemi nasıl çözebileceğinizi anlamak için bir başkasının çözümünü incelemek de davranış kurallarının ihlalidir. Özünde, program boyunca problemleri çözmek için başkalarının çözümlerine bakmamalısınız. Başka birinin kodunu incelemek "ödevinizi kontrol etmek", "ipucu almak" veya "alternatif çözümleri görmek" değil öğrenci davranış kuralları ihlalidir.


#### Kural 2: Yazdığınız çözümleri diğer öğrencilerle paylaşmamalısın.

Kimseden yazdığı çözümlerin kopyasını istememeli ve çözümlerinizi başka öğrencilerle paylaşmamalısınız. Benzer şekilde, çözümü oluşturmak için kullandığınız strateji veya algoritmaları anlattığınız kişi sizinle aynı veya çok benzer bir çözüme ulaşacak şekilde detaylı olarak tartışmamalısınız. Ayrıca, çözümlerinizin güvenliğini sağlamak adına gerekli önlemleri almakla yükümlüsünüz. Örneğin çözümünüzü online kaynaklarda paylaşmamalı veya ortak kullanılan bilgisayarlarda bırakmamalısınız.

#### Kural 3: Eğer çözümünüzü oluştururken yardım aldıysanız bunu belirtmelisin.

Eğer çözümünüzü oluştururken yardım aldıysanız bu yardımı kimden aldığınızı (eğer yardım eden kişi bir grup lideri veya eğitmen değil ise) ve yardımın içeriğini açıkça belirtmelisiniz. Geçerli bir kaynakça yardım kaynağını şüpheden uzak şekilde tanımlamalıdır (kişinin adı, kitap adı, web sitesi adresi gibi) ve bu yardımınızın çözümünüzü nasıl etkilediğini mümküm olduğunca ayrıntılı şekilde anlatmalıdır. Örneğin "sortNumbers fonksiyonunda sayıları sıralamak için izlemem gereken yöntemi Muazzez Kader ile tartıştım." aldığınız yardımı açıklamanın geçerli bir şeklidir. Eğer detaylı şekilde açıklamadan projelerinizde yardım alırsanız intihal yapmış olarak değerlendirilebilirsiniz.

Ayrıca aldığınız yardımların genel tavsiyeler niteliğinde olmalı ve başka birinin sizin kodunuza direkt katkıda bulunmasına yol açacak kadar ayrıntılu olmamalıdır. Fikirleri ve çözüm stratejilerini tartışmanızda bir sakınca yok, fakat Kural 1 ve 2'de açıklandığı gibi çözümlerinizi kendiniz yazmaya önem göstermelisiniz.

Eğer neyin intihal oluşturup oluşturmadığı konusunda şüpheleriniz varsa grup liderinize veya eğitmenlerimizden birine danışmaktan çekinmeyin.


## Online Eğitim Kuralları Rules for Online Conduct

Program boyunca kullanılan tüm online platformları ve web sitelerini yasalara uygun şekilde kullanmayı taahhüt edersiniz. Bu platformlarda kurduğunuz iletişimlerden, yüklediğiniz tüm dosyalardan, paylaştığınız tüm bilgilerden ve bunlar sonucunda oluşabilecek tüm sonuçlardan siz sorumlusunuz. Program boyunca kullanılan hiçbir platformda ve email iletişiminde zararlı veya kötü niyetli içerik paylaşmayacağınızı kabul edersiniz. Bu ilkeyi ihlal eden bazı içerik ve davranışlar (kapsayıcı değil):

- Başkalarını karalayan veya tehtit eden içerikler
- Taciz edici ifadeler veya yasaları ihlal eden içerikler
- Yasadışı aktiviteleri teşvik eden veya özendiren tartışma ve içerikler
- Hakları başkalarına ait veya başkalarının içerik haklarını ihlal eden içerikler. Telif hakları, marka hakları ve ticaret sırları bun içeriklere örneklerdir
- Taraflı politik ve siyasi içerikler
- Müstehcen dil veya görüntüler içeren içerikler
- Herhangi bir formda reklam, promosyon veya pazarlama içeren içerikler. Diğer site ve ürünlere linkler de bu kategoriye dahildir
- Yasadışı içerikler
- Kasıtlı olarak eksik, yanıltıcı veya yanlış içerikler
- Öğrenci davranış kurallarını ihlal eden içerikler
- Hakları saklı olan içerikler. Yazılım, görseller, metin içeriği, fotoğraflar, ses, video, müzik kayıtları ve benzeri içerikler hak sahipleri tarafından yazılı izin alınmadan paylaşılamaz

## Ed Topluluk Kuralları

Ed topluluğumuzun kuralları ve uymanızı beklediğimiz görgü kuralları vardır:

- Grup liderlerine, öğrencilere ve eğitmenlere her zaman saygılı ve kibar olun
- Sorunuzu paylaşmadan önce daha önce sorulmuş mu diye arayın
- Faydalı bulduğunuz soruları, cevapları ve içerikleri beğenin
- Cevaplamaya yetkin hissettiğiniz soruları cevaplayın
- İlginç bulduğunuz programla ilgili içerikleri ekiple ve öğrencilerle paylaşın
- Herhangi bir insan veya insan topluluğu hakkında küçük düşürücü şekilde konuşmayın. Homofobi, ırkçılık, cinsiyetçilik, engelli bireyleri yok saymak veya küçük görmek ve ayrımcılığın her türlüsü kabul edilemez ve tahammül edilmeyecektir
- Başkalarının görmesini istemediğiniz özel bilgileri Ed'de paylaşmayın
- Programla alakasız içerik ve bağlantıları Ed'de paylaşmayın

Lütfen düşünceli davranın. Birçoğumuz için çok zor zamanlardan geçiyoruz. Arkadaşlarınıza ve CS Bridge ekibine yardımcı olmaktan çekinmeyin. CS Bridge belirtilen kurallara uymayan davranışlardan arındırılmış bir öğrenme deneyimi sunmayı hedefler. Zorbalığa veya başkalarına zarar verme potansiyeli içeren diğer davranışlara izin verilmeyecektir ve görmezden gelinmeyecektir. CS Bridge ve oluşturduğumuz topluluk tüm öğrencilerin hoşnut ve güvende hissedeceği bir oluşumdur.


